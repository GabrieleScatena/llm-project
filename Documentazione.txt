Uso del classificatore:

Per la classificazione della polarità delle frasi nei due corpora analizzati, è stato utilizzato il classificatore pre-addestrato VADER (Valence Aware Dictionary and sEntiment Reasoner),
messo a disposizione dalla libreria nltk.
VADER è un modello lessicale e rule-based progettato specificamente per l’analisi del sentiment su testi in lingua inglese.
Si basa su un lessico che associa a ciascun lemma un punteggio di polarità (positivo, negativo, neutro), e include anche un insieme di regole grammaticali ed euristiche che tengono conto di:

 - intensificatori e attenuatori,
 - punteggiatura (es. punti esclamativi),
 - uso di maiuscole,
 - negazioni,
 - emoticon e abbreviazioni comuni nel linguaggio informale.

Il modello restituisce, per ciascuna frase, quattro punteggi:pos, neu, neg e compound, quest’ultimo essendo una stima complessiva normalizzata della polarità,
su scala da -1 (estremamente negativo) a +1 (estremamente positivo).

Nel presente lavoro, il testo è stato segmentato in frasi e VADER è stato applicato frase per frase, etichettandole come Positive, Negative o Neutre in base al valore del punteggio compound:

compound ≥ 0.05 → POS
compound ≤ -0.05 → NEG
altrimenti → NEUTRO

L’approccio è risultato efficace anche per documenti lunghi, in quanto la classificazione è avvenuta a livello di singola frase,
rispettando l’ambito ottimale d’uso del modello.




Prestazioni:

VADER è un modello ampiamente validato nella letteratura NLP, in particolare per il dominio dei social media e delle recensioni.
Secondo la documentazione ufficiale e test indipendenti, il classificatore raggiunge una precisione superiore all’80%, con punte massime superiori all’85% su dataset di riferimento come:
 - Amazon reviews
 - Yelp reviews
 - IMDB reviews
 - Twitter

Le prestazioni sono particolarmente buone quando il testo è scritto in inglese standard o colloquiale.
Nel contesto di questo progetto, la polarità complessiva del documento è stata stimata sommando i punteggi compound di ciascuna frase,
ottenendo così un indicatore globale del tono del testo.